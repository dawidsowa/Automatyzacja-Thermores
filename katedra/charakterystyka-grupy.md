Jesteśmy grupą badawczą, której aktywność naukowa i dydaktyczna koncertuje się wokół obszaru rozwoju metod pozyskiwania energii ze źródeł alternatywnych. W szczególności zainteresowania zespołu ukierunkowane są na zastosowanie termodynamiki i technik modelowania numerycznego w opisie zjawisk zachodzących w nowoczesnych maszynach i urządzeniach służących do konwersji i akumulacji energii pochodzącej ze źródeł alternatywnych. Tematyce tej od dłuższego już czasu członkowie zespołu poświęcają swój dorobek projektowy, wdrożeniowy i publikacyjny.

Członkowie zespołu są autorami licznych publikacji w czasopismach z listy filadelfijskiej o wysokim IF, patentów, monografii i referatów konferencyjnych. Brali też aktywny udział w wielu projektach badawczych, w tym m.in. w międzynarodowym projekcie ENERGYREGION - Efektywny rozwój rozproszonej energetyki odnawialnej w połączeniu z konwencjonalną w regionach, projektach NCBiR jak Bloki 200+, POIR 4.1.4, POLFEL, CuBR oraz NCN. Prowadzą aktywną współpracę z przemysłem m.in. KGHM S.A., PGE GiEK S.A., PGNiG S.A., ZM SILESIA S.A., POLTEGOR-INSTYTUT, Orlen, Knauf, i in. i udział w pracach zleconych.

Z inicjatywy członków zespołu na Wydziale Mechaniczno-Energetycznym tworzony jest nowy kierunek studiów Odnawialne Źródła Energii i laboratorium Odnawialnych Źródeł Energii, których rozwój może w niedługim czasie przyczynić się do zwiększenia znaczenia tematyki wykorzystania OZE na Politechnice Wrocławskiej.

Pod opieką naukową pracowników samodzielnych Katedry, znajdują się doktoranci realizujący przewody doktorskie w ramach Studiów Doktoranckich, Szkoły Doktorskiej i Programu „Doktoraty Wdrożeniowe”.

Działalność naukowa naszego zespołu aktywnie się rozwija. Głównymi kierunkami zainteresowań badawczych są:

1. Badania wymienników ciepła.
2. Badania zjawisk wymiany ciepła w różnych przypadkach.
3. Termodynamiczna analiza procesów cieplnych.
4. Modelowanie numeryczne zjawisk cieplno-przepływowych.
5. Bilanse energetyczne.
6. Odzysk energii odpadowej.
7. Wykorzystanie alternatywnych źródeł energii.
8. Poprawa efektywności energetycznej procesów technologicznych oraz maszyn i urządzeń energetycznych.
9. Analizy innowacyjności rozwiązań technicznych.
10. Procesy spalania w maszynach i urządzeniach energetycznych.
11. Badania procesów akumulacji energii w przemyśle i budownictwie.
12. Badanie procesów wrzenia i skraplania.
13. Badania mikrosiłowni parowych i ORC.
14. Badania maszyn wyporowych.
15. Badania rurek ciepła.
16. Badania czynników chłodniczych.
17. Badania helu nadciekłego także w mikrograwiatacji.
18. Badania przepływów wielofazowych w mikrograwitacji.
19. Badania termoakustycznych układów konwersji energii.
20. Badania eksperymentalne własności termodynamicznych substancji rzeczywistych.

Na dorobek naukowy pracowników Katedry składają się liczne publikacje poświęcone wyżej opisanej tematyce. Publikacje te cieszą się uznaniem wśród krajowej i międzynarodowej społeczności naukowej czego dowodem są liczne cytowania i nagrody.

Pracownicy Katedry Termodynamiki i Odnawialnych Źródeł Energii prowadzą szereg zajęć dydaktycznych na Wydziale Mechaniczno-Energetycznym Politechniki Wrocławskiej na studiach dziennych magisterskich, dziennych inżynierskich, doktoranckich, zaocznych oraz podyplomowych w języku polskim i angielskim.

Na studiach dziennych i zaocznych zajęcia prowadzone są w zakresie następujących przedmiotów i form dydaktycznych:

- Analiza matematyczna 1.1A (wykład, ćwiczenia),
- Analiza matematyczna 2.2A (wykład, ćwiczenia),
- Applied mathematics (wykład, ćwiczenia, laboratorium), Audyt energetyczny (wykład, laboratorium),
- Basics of thermodynamics (wykład, ćwiczenia),
- Czynniki chłodnicze (wykład),
- Energooszczędna wentylacja i klimatyzacja (laboratorium),
- Fundamentals of programming (wykład, laboratorium),
- Gospodarka energią (wykład, ćwiczenia),
- Heat transfer (wykład, ćwiczenia),
- Heat transfer and mass flow in nuclear reactors (wykład, ćwiczenia, laboratorium),
- Maszynoznawstwo (wykład),
- Maszyny wyporowe (wykład, ćwiczenia, projekt),
- Matematyka stosowana (wykład, ćwiczenia, laboratorium),
- Mathematical modeling of Energy generation installation (wykład, laboratorium),
- Metody numeryczne (laboratorium),
- Modeling of HVAC systems (wykład, laboratorium),
- Modelowanie matematyczne instalacji energetycznych (wykład, laboratorium),
- Nośniki i akumulatory ciepła (wykład),
- Pakiety obliczeniowe (laboratorium),
- Podstawy klimatyzacji (laboratorium),
- Podstawy termodynamiki (wykład, ćwiczenia),
- Przenoszenie ciepła (wykład, ćwiczenia),
- Selected problems of thermal-flow processes (wykład, laboratorium),
- Technologie informacyjne (wykład),
- Teoria maszyn cieplnych (wykład, ćwiczenia),
- Termodynamika (laboratorium),
- Termodynamika procesowa (wykład, ćwiczenia),
- Thermodynamics (wykład, ćwiczenia),
- Thermoeconomic analysis of energy processes (wykład, laboratorium),
- Wentylacja i klimatyzacja (laboratorium),
- Wybrane zagadnienia procesów cieplno-przepływowych (wykład, laboratorium),
- Wymiana ciepła i wymienniki (wykład, ćwiczenia).

Dodatkowo pracownicy Katedry prowadzą seminaria dyplomowe, projekty indywidualne oraz prace dyplomowe na każdym stopniu, kierunku i rodzaju studiów.

Na studiach doktoranckich zajęcia prowadzone są w zakresie następujących przedmiotów i form dydaktycznych:

- Modelowanie procesów cieplno-przepływowych przy wykorzystaniu oprogramowania Ansys (wykład),
- Termodynamika – zagadnienia wybrane ( wykład),
- Wybrane zagadnienia wymiany ciepła (wykład).

Pracownicy Katedry są opiekunami i/lub członkami komisji programowych:

1. [Kierunek Energetyka – studia II stopnia](https://wme.pwr.edu.pl/kandydaci/oferta-studiow-ii-stopnia/energetyka),
2. [Kierunek Odnawialne Źródła Energii – studia I stopnia](https://wme.pwr.edu.pl/kandydaci/oferta-studiow-i-stopnia/odnawialne-zrodla-energii),
3. Specjalność OZE w budownictwie,
4. Specjalność Przemysłowe instalacje OZE,
5. Specjalność Chłodnictwo, ciepłownictwo i klimatyzacja,
6. Specjalność Inżynieria cieplna,
7. Specjalność Inżynieria lotnicza,
8. Specjalność Computer Aided Mechanical and Power Engineering.
